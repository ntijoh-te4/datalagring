= ER-Modellering

När man bygger en applikation som kräver en databas, t.ex en applikation för att hålla koll på böcker, brukar man börja med att göra en beskrivning av hur problemdomänen fungerar. 

Denna beskrivning på hög nivå kan kallas en konceptuell eller begreppsmässig beskrivning.
När man pratar om relationsdatabaser använder man ofta ordet _schema_ för att beskriva denna konceptuella eller logiska modell av problemdomänen.

För att på ett smidigt sätt kunna _modellera_, det vill säga _designa_ relationsdatabaser finns _Entity Relationship Diagrams_ (ER-diagram).

ER-diagram illustrerar en databas logiska uppbyggnad, det vill säga vilka _entiteter_, _attribut_ och _relationer_ som finns i databasen - det beskriver inte den faktiska datan som lagras i databasen. 

ER-diagram är en del av modelleringsspråket UML.

== Entitet

En entitet (engelska: entity) representerar en en typ av sak som lagras i databasen. Entiteter ritas som rektanglar, med namnet (i singular) i mitten.

.Två entiteter
image::02_relationsdatabaser/entities.png[]

== Attribut

Attribut (engelska: attribute) representerar en egenskap på något som lagras i databasen. Attribut ritas som en ovaler, med namnet i mitten. Alla attribut måste tillhöra en tabell, och man drar ett streck mellan entiteten och attributet för att visa vilken entitet ett attribut tillhör.

Om ett attribut på en entitet är unikt för den entiteten, det vill säga, det får i systemet som databasen modellerar inte finnas två saker som har samma värde på det attributet stryker man under det attributet.

.Två entiteter med attribut
image::02_relationsdatabaser/entities_with_attributes.png[]

`Primärnycklarna` är alltid understrukna.

[WARNING]
==== 
*Främmande nycklar*

Främmande nycklar ska aldrig ritas ut i ER-diagrammet, deras placering framgår av relationerna (se nästa rubrik)
====

== Sambandstyp

Sambandstyper (engelska: relation) visar på kopplingar mellan två entiteter. Sambandstyper ritas som romber. I mitten av romben står ett ett eller flera ord som beskriver entiteternas samband (oftast från ena entitetens perspektiv).

Varje sambandstyp är kopplad med streck till de ingående entiteterna.

=== Kardinalitetsförhållanden

I varje ände av en sambandstyp framgår dess _kardinalitet_ (engelska: cardinality), som mer exakt beskriver vad entiteterna har för _kardinalitetsförhållanden_ eller samband.
Det finns tre typer av kardinalitetsförhållanden:

==== Ett-till-ett-samband (eller 1:1-samband)

Ett 1:1-samband innebär att de ingående entiteterna kan höra ihop med _ett_ exempel av entiteten i andra änden av sambandet.

==== Ett-till-många-samband (eller 1:*-samband)

Ett 1:*-samband innebär att de ingående entiteterna kan höra ihop med _ett_ exempel av entiteten i andra änden av sambandet.

En sambandstyp där entiteten i den ena änden av sambandet kan höra ihop med flera exempel av entiten i den andra änden, men varje exempel i den andra änden hör bara ihop med ett exempel av den första entiteten.

==== Många-till-Många-samband (eller \*:*-samband)

Ett \*:*-samband innebär att ett exempel av var och en av de ingående entiteterna kan höra ihop med flera exempel av de övriga ingående entiteterna.

.Två entiteter med attribut och sambandstyp
image::02_relationsdatabaser/entities_with_attributes_and_relations.png[]

I exemplet ovan kan man utläsa att *en* författare kan skriva *många* (men minst 1) böcker,
men en bok kan bara ha en författare. Det är med andra ord en en-till-många-samband.

Sambandstypen är i exemplet ovan är namngiven från författarens perspektiv ("wrote"), men skulle lika gärna kunna vara skriven från en boks perspektiv (t.ex "written by" eller "belongs to".

== Övningar

=== Datorregister

Alla elever på NTI Johanneberg får låna en dator. Det finns ett inventeringssystem med en databas där alla elever, datorer och lån finns registrerade.

Systemet håller koll på:

* Datorers modell och serienummer
* Elevers namn och personnummer
* Vilken elev som har lånat vilken dator
* Samtliga serviceärenden för en specifik dator, och vem datorn tillhörde när serviceärendet startades.

Rita upp de entiteter, attribut och sambandstyper som databasen behöver.

=== Matkort

I årskurs tre får eleverna på NTI-Johanneberg matkort. Företaget som skapar och säljer matkorten till skolorna har (förhoppningsvis) en databas som håller koll på skolor, kort, och låntagare.

De behöver kunna hålla kolla på:

* Skolors adress och kontaktperson (så de kan skicka ut korten till rätt adress).
* Korts serienummer och pinkod
* Elevers namn och klass
* Vilket kort som tillhör vilken elev
* Vilken skola och klass en elev går i

Rita upp de entiteter, attribut och sambandstyper som databasen behöver.